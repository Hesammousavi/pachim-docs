---
title : "دستورالعمل‌های پچّیم"
---

# دستور العمل‌ها

### جدول محتوا


## بررسی اجمالی

بخش دستورالعمل‌ها به شما کمک می‌کند، دستورات سیستمی که به شکل متداول بر روی سرورها استفاده می‌کنید را در پچّیم ذخیره‌سازی کنید و هر زمانی که نیاز به اجرای آن‌ها داشتید بدون متصل شدن به سرور (از طریق SSH) این دستورها را بر روی سرور خود به شکل مستقیم از طریق پنل کاربری پچّیم اجرا کنید.

## انواع دستورالعمل‌ها

ما در پچّیم دو نوع دستورالعمل داریم، یک دستورالعمل‌های که توسط شما ایجاد‌ می‌شود و شما می‌توانید آن‌ها را کاملا مدیریت کنید و دوم دستورالعمل‌های که توسط ما برای شما آماد‌ه‌سازی شده تا بتوانید خیلی راحت و بدون نیاز به جستجو اقداماتی را بر روی سرور خود انجام دهید.

### دستورالعمل‌های سیستمی

این دستورات از پیش توسط ما در پچّیم برای شما آماده‌‌سازی می‌شود و شما می‌توانید از طریق [پنل دستورالعمل‌های سیستمی](https://app.pachim.sh/recipes/prepared) در پنل‌ کاربری پچّیم به آن‌ها دسترسی پیدا کنید. در طی زمان ممکن است به تعداد این دستورات اضافه یا کاسته شود.

توجه کنید که شما قادر نیستید هیچ کدام از دستورالعمل‌های سیستمی را حذف یا اضافه کنید و مدیریت آن‌ها مستقیما از طرف پچّیم انجام می‌شود.

### دستورالعمل‌های سفارشی

شما با ورود به بخش [دستورالعمل‌ها](https://app.pachim.sh/recipes) از طریق پنل پچّیم می‌توانید در بخش دستورالعمل‌های سفارشی، به هر تعدادی که مورد نظر خودتان هست دستورات مختلفی را ذخیره‌سازی کنید تا در زمان مورد نیاز از آن‌ها برای انجام اقداماتی بر روی سرور خود استفاده کنید.

ویژگی خوبی که در بخش دستورالعمل‌ها برای شما آماده کردیم، این است که شما می‌توانید بعد از آماده‌سازی دستور سفارشی خود آن را بر روی هر تعداد سروری که در پچّیم دارید به شکل همزمان اجرا کنید.

## ایجاد دستور سفارشی

با ورود به [پنل دستورالعمل‌های سفارشی](https://app.pachim.sh/recipes) در پچّیم خیلی راحت **دکمه دستور جدید** را می‌توانید مشاهده کنید، با کلیک بر روی آن تنها نیاز است :

- یک نام برای دستور خود مشخص کنید
- یک توضیح کوتاه از کاری که اسکریپت شما انجام می‌دهد وارد کنید
- کاربر سیستمی که این دستور بر روی آن اجرا شود را مشخص کنید
- اسکریپت مربوط خود را در قسمت اسکریپت وارد کنید

### متغیرها 

ما در پچّیم چند متغیر از سرورهای شما را آماده‌سازی کرده‌ایم تا به شما کمک کنیم انعطاف پذیری دستورالعمل خود را در هنگام اجرا بالا ببرید، شما می‌توانید از مقادیر زیر آزادانه در اسکریپت دستورالعمل خود بهره ببرید.

| کلیدها                     | توضیحات                                                        |
|----------------------------|----------------------------------------------------------------|
| `{{server_id}}`          | آی دی سروری که دستورالعمل مورد نظرتان بروی آن در حال اجرا است. |
| `{{server_name}}`        | نام سروری که دستورالعمل مورد نظرتان بر روی آن در حال اجرا است. |
| `{{ip_address}}`         | آی پی عمومی سرور شما.                                          |
| `{{private_ip_address}}` | آی پی خصوصی سرور شما.                                          |
| `{{username}}`           | نام کاربری که دستورالعمل بر روی آن در حال اجرا شدن است.        |
| `{{server_type}}`        | نوع سرور مورد نظرتان.                                          |

انواع سرورها به شکل زیر است که شما می‌توانید از آن استفاده کنید در بخش [انواع سرورها](/servers/types) هر کدام آن‌ها را توضیح داده‌ایم:

- **app_server :** همان سرور اپلیکیشن 
- **web_server :** سرور وب
- **worker_server :** سرور کارگر
- **database_server :** سرور دیتابیس
- **cache_server :** سرور کش
- **load_balancer_server :** سرور توزیع بار

## اجرای دستورالعمل‌ها

شما هر زمانی که مایل باشید می‌توانید از بخش دستورالعمل‌ها در پنل کاربری پچّیم بر روی دکمه‌ای اجرا دستورالعمل کلیک کنید و با انتخاب سرورهای که قصد اجرای آن دستورالعمل بر روی آن‌ها را دارید به سادگی دستورالعمل خود را مورد اجرا قرار دهید.

بعد از پایان اجرای دستورالعمل بر روی هر سرور یک گزارش به ایمیل شما ارسال می‌شود و همچنین شما می‌توانید از قسمت رویدادهای مربوط به سرور خود خروجی اجرای آن دستورالعمل را نیز مشاهده کنید.
