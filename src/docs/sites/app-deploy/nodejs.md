---
title : "راه‌اندازی پروژه node در سرور"
---

# راه‌اندازی پروژه Node

### جدول محتوا

## بررسی اجمالی 
<div id="94418468881"><script type="text/JavaScript" src="https://www.aparat.com/embed/2w3xd?data[rnddiv]=94418468881&data[responsive]=yes"></script></div>


اگر شما جز برنامه‌نویس‌های جاوااسکریپت هستید و احتمالا پرژه‌های مختلف node انجام می‌دهید برای راه‌اندازی و مدیریت سایت‌های خود، پچیم دقیقا همان ابزاری است که شما احتیاج دارید و ما به شما در این پلتفرم کمک می‌کنیم که بتوانید به سادگی پروژه‌های خود را بر روی سرورتان قرار دهید و بدون دغدغه تنها به توسعه برنامه خود فکر کنید.

:::note{.warning}
::title[نکته بسیار مهم]

دقت کنید برای آنکه دامنه شما به سایت‌تان که با پچیم راه‌اندازی می‌کنید متصل شود، باید دامنه مورد نظرتان را به سرور خود متصل کنید که این کار را از طریق راهنمای [`اتصال دامنه به سایت`](/sites/setup-site/connect-domain-to-site) برای‌تان توضیح داده‌ایم.

:::

## راه‌اندازی سایت Nodejs

برای راه‌اندازی سایت Node.js در ابتدا نیاز است یک سرور توسط پچیم راه‌اندازی کنید یا در سروری که از قبل توسط پچیم راه‌اندازی کردید را باز کنید و بعد وارد بخش سایت‌های آن شوید و بر روی ایجاد سایت جدید کلیک کنید، نوع برنامه را Node.js انتخاب کنید و در صورت نیاز تنظیمات دیگر آن صفحه را وارد کرده یا تغییر دهید.

بعد از ایجاد کامل سایت وارد [بخش Repository](/sites/setup-site/setup-application) آن شوید و از طریق Repository Git متصل شده به پچیم پروژه خود را بر روی سرورتان قرار دهید بعد از تکمیل این پروسه باید اپلیکیشن node خود را راه‌اندازی کنید، برای اینکار کافیست وارد بخش نود جی اس (nodejs) از طریق پنل سایت پچیم شوید.

ابتدا به قسمت تنظیمات Nodejs مراجعه کنید، در قسمت تنظیمات شما می‌توانید موارد مختلف مربوط به اجرای پروژه node.js خود را مشخص کنید.

- **سرویس اجرا کننده:** شما از دو گزینه supervisor که به شکل پیشفرض مورد برای شما در دسترس است و گزینه PM2 می‌توانید مشخص کنید کدام یک از آن‌ها برنامه Node شما را اجرا کنند.
- **میزبان (Host):** معمولا بر روی localhost و 127.0.0.1 که به معنی سرور اجرا کننده هست قرار می‌گیرد.
- **پورت:** این گزینه مشخص می‌کند برنامه Node شما بر روی چه پورتی اجرا شود. دقت کنید بر روی هر سرور، شما می‌توانید هر تعداد برنامه Node.js که خواستید را اجرا کنید اما نمی‌توانید پورت تکراری برای آن‌ها در نظر بگیرید.
- **دستور شروع:** آن دستوری که در فایل package.json برنامه قرار داده‌اید و با آن برنامه شما اجرا خواهد شد
- **پارامتر:** اگر دستور شما دارای پارامتر خاصی است می‌توانید از طریق این فیلد پارامتر‌های مورد نظر را برای اجرا وارد کنید
- **راه‌اندازی مجدد بعد از استقرار:** با هر بار استقرار کد‌های پروژه شما تغییر می‌کند و برای آنکه برنامه شما بتواند کدهای جدید را شناسایی و اجرا کند نیاز است یکبار از ابتدا راه‌اندازی شود برای همین نیاز است گزینه راه‌اندازی مجدد بعد از استقرار فعال باشد به غیر مواقعی که خود شما صلاح می‌دانید.

بعد از مشخص کردن فیلدهای بالا نیاز است یکبار تغییرات را ثبت کنید.

در نهایت کافیست به بخش بالاتر مراجعه کنید و بر روی دکمه راه‌اندازی کلیک کنید بدون نیاز به کار اضافه‌ای برنامه‌ Nodejs برای شما راه‌اندازی خواهد شد و هر زمان نیاز به حذف یا راه‌اندازی مجدد داشته باشید از طریق همین بخش قابل انجام خواهد بود.

## لاگ برنامه Node

با راه‌اندازی کردن برنامه Node.js شما می‌توانید با مراجعه به بخش لاگ‌های سایت و انتخاب لاگ برنامه node مشاهده کنید که چه خروجی در برنامه node شما نمایش داده می‌شود.

