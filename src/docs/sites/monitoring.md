---
title : 'مانیتورینگ'
---

# مانیتورینگ

### جدول محتوا

## بررسی اجمالی

شما دارای یک سایت یا بیشتر هستید که نمی‌توانید ۲۴ ساعته آن را در صفحه مرورگر رفرش کنید تا مطمئن شوید مشکلی برای آن به وجود نیاید یا می‌خواهید قبل آنکه دیگران به شما پیام دهند تا مطلع شوید که سایت از دسترس خارج شده یا مشکلی برای آن پیش آماده زودتر از هر شخصی از این موضوع آگاه شوید و به رفع مشکل بپردازید.

یا می‌خواهید بدانید سایت‌های شما در طی یک روز/هفته/ماه چه بهروری را داشته است. با استفاده از مانیتورینگ سایت‌ها در پچیم می‌توانید به سادگی چنین کاری انجام دهید.

![سایت مانیتورینگ](/img/site_monitor.png)

## آیا واقعا به سایت مانیتورینگ نیاز است؟

از دید ما در پچیم، این ویژگی یکی از ضروری‌ترین ویژگی‌هایی است که شما باید بر روی سایت خود فعال کنید تا بتوانید بهترین بهره‌وری را برای سایت خود به ارمغان بیاورید و همچنین در صورتی که برای سایت شما مشکلی پیش بیاید سریع متوجه آن شده و آن را رفع کنید.

پس قطعا این ویژگی برای یک سایت بسیار لازم و ضرروری است که ما آن را به شکل پیشرفته‌ای در اختیار شما قرار داده‌ایم.

:::note{.tip}

توجه کنید که قابلیت مانیتورینگ پیشرفته تنها برای پلن حرفه‌ای در دسترس است و شما برای بهرمندی از این ویژگی باید اشتراک حرفه‌ای را در پچیم تهیه کنید.

:::

## روش ایجاد مانیتور جدید

برای داشتن یک مانیتور جدید، تنها کافیست قدم‌هایی که در زیر مشخص کرده‌ایم را پیش بروید تا به سرعت یک مانیتور جدید برای خود داشته باشید.

1. رفتن به پنل سایت در پچیم
2. ورود به صفحه مانیتورینگ
3. کلیک بر روی دکمه ایجاد مانیتور جدید
4. وارد کردن دقیق اطلاعات درخواست شده
5. ثبت مانیتور

در تصویر زیر، صفحه‌ای که برای ایجاد یک مانیتور در داشبوردتان باز می‌شود را می‌توانید مشاهده کنید. ما سعی کرده‌ایم تنظیمات پیشرفته‌ را با توضیحاتی ساده قرار دهیم که درک آن آسان باشد تا به بهترین شکل ممکن بتوانید سایت خود را مانیتور کنید.


![ایجاد مانیتور سایت](/img/new_site_monitor.png)

## اطلاع رسانی از اختلال‌ها

ما در پچیم در صورتی که اختلالی برای سایت شما به وجود آید یا اختلال برطرف شود از طریق کانال‌های مختلف به شما اطلاع رسانی خواهیم کرد.

در حال حاضر ما در پچیم از طریق دو کانال زیر به شما اطلاع رسانی می‌کنیم.

- ایمیل
- ربات تلگرام
- (به زودی موارد دیگری هم اضافه خواهیم کرد)

شما می‌توانید با مراجعه به **صفحه مدیریت نوتیفیکیشن‌ها** در پنل سایت پچیم قرار داده‌ایم، نوتیفیکیشن‌هایی که برای شما ارسال می‌شود را مدیریت کنید تا به نقطه‌ای ارسال شود که شما نیاز دارید.
