---
title : "تغییر مسیر سایت"
---

# تغییر مسیرها

### جدول محتوا

## بررسی اجمالی

پچیم به شما این امکان را می‌دهد تا بتوانید مسیرهای درخواستی بازدید کننده سایت خود را به مسیرهای دیگر تغییر دهید. برای مثال ممکن است شما آدرسی با عنوان `site.com/articles` داشته باشید و تصمیم بگیرید که کاربرانی که این آدرس را در مرورگر وارد می‌کنند به آدرس دیگری برای مثال `site.com/blog` منتقل شوند. 

شما می‌توانید از طریق بخش تغییر مسیر در پنل سایت پچیم چنین کارهای را به سادگی انجام دهید.

## ایجاد تغییر مسیر

برای ایجاد یک تغییر مسیر تنها کافیست بعد از وارد شدن به صفحه تغییر مسیر در پنل سایت پچیم بر روی دکمه **قانون تغییر مسیر جدید** کلیک کنید و بعد اطلاعات درخواست شده را وارد کنید و قانون مورد نظر خود را ایجاد کنید.

برای پیاده سازی این تغییر مسیر‌ها در پچیم از [قوانین تغییر مسیر nginx](https://nginx.org/en/docs/http/ngx_http_rewrite_module.html#rewrite) استفاده می‌کنیم برای همین شما می‌توانید در قسمت آدرس از قوانین nginx هم استفاده کنید برای مثال شما می‌توانید از مقدار `= /` برای تغییر مسیر دامنه اصلی استفاده کنید.

## تغییر مسیر دائمی در مقابل موقتی

پچیم دو نوع تغییر مسیر پیشنهاد می‌دهد:

- تغییر مسیر دائمی (با کد وضعیت 301)
- تغییر مسیر دائمی (با کد وضعیت 302)

از دید کاربران شما هیچ کدام از این دو متفاوت نیستند و کار تغییر مسیر برای شما انجام می‌شود اما از دید مرورگر، رفتار متفاوتی با این دو انجام می‌شود، که در زیر آن را به شما توضیح خواهیم داد.

### تغییر مسیر موقتی 

در تغییر مسیر موقتی مرورگر تغییر مسیر انجام شده را کش نمی‌کند و هر بار که شما آدرس مورد نظر را صدا بزنید ابتدا از سرور درخواست می‌کند و در صورت نیاز تغییر مسیر را انجام می‌دهد.

برای مثال گاهی اوقات لینکی از پروژه شما دچار مشکل شده و می‌خواهید به شکل موقت تغییر مسیری را انجام دهید تا مشکل آن صفحه را حل کنید و همچنین نمی‌خواهید مرورگر این تغییر مسیر را کش کند و یا موتورهای جستجو اعتبار لینک مورد نظر را به لینک تغییر مسیر داده شده منتقل کنند، برای چنین مواقعی تغییر مسیر موقتی بسیار کاربردی است.

البته اگر قانون تغییر مسیر موقتی شما برای مدت زمان زیادی فعال باشد موتورهای جستجو همچون تغییر مسیر دائمی با آن رفتار خواهند کرد.
### تغییر مسیر دائمی 

با تغییر مسیر دائمی، مرورگر به یاد خود میسپارد که از قبل، وارد لینک مورد نظر شده‌اید و عمل تغییر مسیر برای شما انجام شده است، با به یاد سپردن این موضوع، اگر مجددا لینک اصلی را صدا بزنید اینبار خود مرورگر کار انتقال به لینک مورد نظر را انجام می‌دهد و بجای درخواست لینک اصلی، لینک تغییر مسیر داده شده را از همان ابتدا صدا میزند. حتی اگر شما قانون تغییر مسیر خود را حذف کنید و از طریق مرورگر قبلا امتحان کرده باشید تا زمانی که کش مرورگر را حذف نکنید کماکان تغییر مسیر انجام خواهد شد.

این موضوع برای ربات‌های موتورهای جستجو همچون گوگل بسیار مهم است، اگر میخواهید به گوگل بفهمانید که یک لینک را در نظر نگیرد و تمام اعتبار آن را به لینک دیگری منتقل کند این نوع از تغییر مسیر بسیار کاربردی خواهد بود.
