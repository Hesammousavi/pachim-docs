---
title : "مدیریت SSL"
---

# مدیریت SSL

### جدول محتوا
<div id="47256202608"><script type="text/JavaScript" src="https://www.aparat.com/embed/fLFJE?data[rnddiv]=47256202608&data[responsive]=yes"></script></div>
## بررسی اجمالی

ما در پچیم از اهمیت استفاده از SSL برای سایت‌ها آگاه هستیم از این رو تمام سعی خود را کرده‌ایم تا به شکل کامل بحث SSL در پچیم را پوشش دهیم، از ارائه **SSL رایگان** گرفته تا قرار دادن **SSL شخصی**.

## گواهی SSL شخصی

سایت‌های بسیار زیادی کار فروش SSL را انجام می‌دهند و هر کدام از SSL با هدف خاصی ممکن است تهیه شوند، برای مثال بعضی از افراد مایل هستند SSL های یکساله داشته باشند یا بعضی از کسب و کارها مایل هستند SSL دارای نشان تجاری خود را بر روی سایت داشته باشند در هر صورت شاید شما مایل باشید SSL شخصی خود را بر روی سایت خود راه اندازی کنید.

برای راه اندازی SSL شخصی تنها کافیست وارد پنل SSL سایت در پچیم شوید و بر روی **اضافه کردن SSL** کلیک کنید و گزینه **SSL شخصی** را انتخاب کنید. زمانی که این کار را انجام دهید، از شما کلید خصوصی SSL و اعتبارنامه SSL را درخواست می‌کند با وارد کردن آن‌ها و زدن کلید ثبت در صورت اینکه این دو کلید با هم هماهنگ باشند، SSL مورد نظر شما به سایت‌تان اضافه می‌شود.

:::note{.warning}

::title[نکته مهم]

لطفا توجه کنید که SSL های شخصی شما بر روی پچیم ذخیره سازی نمی‌شوند و تنها بر روی سرور و سایت شما قرار میگیرند و فعال می‌شوند.

:::

## گواهی رایگان LetsEncrypt

 ما در پچیم این قابلیت را برای‌تان فراهم کرده‌ایم تا بتوانید خیلی ساده و بدون صرف هیچ هزینه‌ای برای سایت خود SSL رایگان راه‌اندازی کنید، **مدت اعتبار این گواهینامه ۳ ماه است** و به شکل خودکار از طرف پچیم به روز می‌شود و شما نیاز ندارید کاری را انجام دهید.
 
برای راه اندازی SSL رایگان، وارد **پنل SSL سایت در پچیم** شوید و بر روی **اضافه کردن SSL** کلیک کنید در مرحله بعد **SSL رایگان** را انتخاب کنید، اگر دامنه پیشنهادی شما متفاوت است آن را وارد کنید در غیر اینصورت بدون تغییر چیزی بر روی ثبت کلیک کنید.

در نهایت اگر آدرس دامنه وارد شده با وبسایت شما یکی باشد و سایت‌تان هم از طریق وب در دسترس باشد SSL مذکور به سایت شما اضافه می‌شود و اگر از قبل SSL فعالی نداشته باشید، آن SSL به شکل خودکار برای‌تان فعال می‌شود.


### به روز شدن گواهی رایگان قبل از اتمام اعتبار

زمانی که مدت اعتبار SSL رایگان شما کمتر از ۲۰ روز شود، پروسه نو سازی SSL بر روی سرورتان انجام می‌شود و شما نیاز ندارید که کار خاصی برای این موضوع انجام دهید، در پروسه نو سازی اگر سرور شما به اروری برخورد کند، پچیم این مشکل را از طریق ایمیل به شما اطلاع رسانی خواهد کرد.

در صورت دریافت ایمیل ارور، تنها کاری که نیاز است انجام دهید، این است که از طریق پنل پچیم یک SSL رایگان دیگر درخواست کرده و آن را نصب کنید و بر روی دکمه فعال سازی SSL رایگان جدید کلیک کنید، بعد از فعال سازی SSL رایگان جدید می‌توانید SSL قبلی را از سایت حذف کنید.

## گواهی SSL Wildcard

آدرس wildcard به معنی `*.site.com`، یعنی بتوانید در یک سایت تمام زیردامنه‌های سایت خود را در سایت فعلی دریافت کنید. در حال حاضر پچیم این موضوع را برای SSL رایگان پشتیبانی نمی‌کند و اگر مایل به داشتن SSL برای دامنه wildcard هستید می‌توانید از طریق خرید SSL شخصی برای دامنه‌های wildcard آن را در پچیم و سایت خود فعال کنید.

## کپی کردن SSL

پچیم این امکان را به شما می‌دهد که یک SSL را از سرور دیگر کپی کنید، فرقی ندارد که SSL مورد نظر از نوع رایگان باشد یا SSL شخصی در هر دو حالت به سادگی در سرور و سایت فعلی شما کپی خواهد شد این موضوع در پیاده سازی کردن SSL سرور توزیع بار بسیار کاربردی خواهد بود.

:::note{.tip}

::title[یک ویژگی ویژه]

اگر SSL که کپی می‌کنید از نوع SSL رایگان باشد، در صورت اینکه در سایتی که از آن کپی می‌کنید، آن SSL بروزرسانی شود، SSL فعلی سایت شما هم جایگزین مقدار کپی شده قبلی خواهد شد.

:::
