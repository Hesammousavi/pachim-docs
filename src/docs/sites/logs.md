---
title : "لاگ‌های سایت"
---

# لاگ‌های سایت

### جدول محتوا

## بررسی اجمالی
<div id="29421205245"><script type="text/JavaScript" src="https://www.aparat.com/embed/htpo9?data[rnddiv]=29421205245&data[responsive]=yes"></script></div>

<div id="20754425866"><script type="text/JavaScript" src="https://www.aparat.com/embed/hcdHp?data[rnddiv]=20754425866&data[responsive]=yes"></script></div>


زمانی که برنامه‌ای راه اندازی می‌شود بررسی کردن فایل‌های لاگ برنامه بسیار مهم است و به ما کمک می‌کند از ارور‌های که ممکن است در برنامه رخ دهد آگاه شویم، ما در پچیم بخشی در پنل سایت داریم با عنوان لاگ‌ها که با ورود به آن می‌توانید با بخش لاگ سرور کار کنید.

## لاگ‌های پیش فرض

با راه اندازی هر وبسایت لاگ‌های متفاوتی ممکن است برای سایت شما وجود داشته باشد که بخشی از آن به شکل پیش فرض در اختیار شما قرار می‌گیرد، برای مثال‌ لاگ‌های **nginx error** و **nginx access** که تنها مربوط به سایت شما هستند.

البته بر اساس نوع برنامه‌ای که در سرور خود راه اندازی ‌می‌کنید، لاگ‌های دیگری هم به شکل پیشفرض به شما نمایش داده می‌شود، برای مثال اگر برنامه شما لاراولی باشد هر لاگی که در دایرکتوری storage لاراول قرار بگیرد از طریق صفحه لاگ سایت پچیم قابل نمایش است.

## لاگ‌های سفارشی

گاهی ممکن است فایل لاگی در سایت وجود داشته باشد که از دید بخش پیش فرض به دور باشد برای همین قابلیتی در این بخش به وجود آورده‌ایم با عنوان لاگ‌های شخصی که شما می‌توانید یک لیست از فایل‌های لاگ مورد نظر را در لیست لاگ‌های شخصی مشخص کنید و در نهایت در قسمت بالای پنل لاگ سایت، خروجی لاگ خود را مشاهده کنید.

### ایجاد لاگ سفارشی جدید

برای اضافه کردن یک لاگ سفارشی جدید تنها کافیست بر روی دکمه **اضافه کردن لاگ** کلیک کنید و بعد یک نام و مسیر قرار گیری لاگ مورد نظر در دایرکتوری وبسایت خود را مشخص کنید. دقت کنید آدرسی که وارد می‌کنید باید به همراه نام فایل باشد و پسوند فایل در حال حاضر می‌تواند `.log` یا `.output` باشد.  

### مدیریت لاگ سفارشی

شما هر زمان که بخواهید از قسمت لیست لاگ‌های سفارشی می‌توانید لاگ‌های که مشخص کردید را حذف یا ویرایش کنید تا بتوانید بهترین حالت را برای لاگ‌های وبسایت خود مشخص کنید.
