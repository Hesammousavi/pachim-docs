---
title : "ایجاد سایت"
---

# ایجاد سایت

### جدول محتوا

## بررسی اجمالی

شما می‌توانید بعد از راه اندازی سرور خود وبسایت‌های مختلفی را به آن اضافه و مدیریت کنید. در این قسمت سعی داریم نکاتی که در مورد نحوه ایجاد وبسایت‌ در سرورهای مختلف وجود دارد را به شما منتقل کنیم.

## ایجاد سایت برای [سرور اپلیکیشن](/servers/types#سرور-اپلیکیشن) و [سرور وب](/servers/types#سرور-وب)

بعد از اتمام راه‌اندازی سرور اگر سرورتان از نوعی باشد که بتوان بر روی آن راه اندازی کرد، تنها کافیست وارد صفحه سایت‌ها در پنل سرور پچیم شوید و بر روی دکمه **سایت جدید** کلیک کنید. بعد از کلیک بر روی این گزینه مدالی برایتان باز می‌شود.

1. **نوع برنامه:** در ابتدا باید نوع برنامه خود را مشخص کنید (بر اساس نوع اپلیکیشن اطلاعاتی که در زیر از شما دریافت می‌شود، متفاوت خواهد بود)
2. **پورت:** اگر نوع وب سایت شما دارای پورت باشد از شما درخواست می‌شود، پورتی که برنامه‌ای شما بر روی آن اجرا می‌شود را وارد کنید، به این شکل درخواست‌های اصلی از طریق پورت 80 به برنامه شما با هر پورتی که مشخص کردید منتقل می‌شوند.
3. **آدرس دامنه:** آدرسی که سرور شما باید به آن پاسخگو باشد و زمانی که در مرورگر وارد می‌کنید باید به شما نمایش دهده شود.
4. **دامنه‌های مستعار:** اگر می‌خواهید سایت شما به چند دامنه جوابگو باشد، دامنه‌های مورد نظر دیگر را در این قسمت وارد کنید.
5. **دایرکتوری وب :** اگر دایرکتوری جواب دهنده سرور شما متفاوت است در قسمت دایرکتوری وب آن را قرار دهید در غیر این صورت کاری با این گزینه نداشته باشید. (**دایرکتوری وب به مسیری گفته می‌شود که اگر فایلی در آن قرار داشته باشد از طریق مرورگر و دامنه شما قابل دسترسی توسط عموم خواهد بود**)
6. **قالب Nginx :** در برنامه سفارشی شما می‌توانید نوع پیکربندی nginx خود را در زمان ایجاد سایت تغییر دهید، اگر مایل به استفاده از این حالت هستید در ابتدا باید [**قالب nginx را در سرور**](/servers/nginx-templates) خود ایجاد کنید.
7. **ورژن PHP:** شما می‌توانید ورژن php که قصد دارید بر روی سایت شما اجرا شود را انتخاب کنید.
8. **اجازه برای زیر دامنه‌های Wildcard :** اگر وبسایت شما قرار است در کنار دامنه اصلی برای مثال site.com تمام زیر دامنه‌های این آدرس را نیز دریافت کند و نمایش دهد، می‌توانید این گزینه را فعال کنید.
9. **وبسایت ایزوله :** کاربر ایزوله این امکان را به شما می‌دهد که وبسایت خود را در یک فضای ایزوله شده راه اندازی کنید تا از طریق فایل‌های سایت نشود به فایل‌های سایت‌های دیگر و دایرکتوری‌های دیگر دسترسی پیدا کرد.
10. **انتخاب دیتابیس :** اگر نوع برنامه شما به شکلی باشد که از شما درخواست دیتابیس کند، در این قسمت می‌توانید نام دیتابیس مورد نظر خود را مشخص کنید. (اگر از قبل دیتابیسی اضافه نکردید ابتدا وارد بخش [دیتابیس سرور](/servers/databases) شوید و یک دیتابیس بسازید.)
11. **انتخاب کاربر دیتابیس :** اگر نوع برنامه شما به شکلی باشد که از شما درخواست دیتابیس کند، شما باید کاربری که به آن دیتابیس متصل است را اینجا وارد کنید. (اگر کاربری را به دیتابیس مورد نظر خود متصل نکردید ابتدا وارد بخش [دیتابیس سرور](/servers/databases) شوید و یک کار به دیتابیس مورد نظر متصل کنید.)

:::note{.tip}

بر اساس نوع برنامه‌ای که انتخاب می‌کنید چه [`برنامه اصلی`](/sites/setup-site/project-types#برنامه-اصلی) و چه [`برنامه آماده`](/sites/setup-site/project-types#برنامههای-آماده) باشد گزینه‌های مختلف بر اساس نوع آن کم یا زیاد می‌شوند.

:::


## ایجاد سایت برای [سرور توزیع بار](/servers/types#سرور-توزیع-بار)

اگر سرور شما از نوع [سرور توزیع بار](/servers/types#سرور-توزیع-بار) باشد، شما می‌توانید وبسایت‌های توزیع بار به سرورتان اضافه کنید این سایت‌ها وظیفه پاسخ مستقیم به سرور شما را ندارند، بلکه درخواست کاربران بازدید کننده را به سرورهای قابل توزیع منتقل می‌کند.

شما می‌توانید بر روی یک سرور توزیع چندین سایت ایجاد کنید، که وظیفه توزیع بار را به عهده بگیرند. برای ایجاد سایت وارد پنل سرور در پچیم و قسمت سایت‌ها شوید و بر روی دکمه **سایت جدید** کلیک کنید. در صفحه‌ای که برای‌تان باز می‌شود از شما درخواست اطلاعات زیر را می‌‌کند.

- . **آدرس دامنه:** آدرسی که سرور شما باید به آن پاسخگو باشد و زمانی که در مرورگر وارد می‌کنید باید به شما نمایش دهده شود
- **دامنه‌های مستعار:** اگر می‌خواهید سایت شما به چند دامنه جوابگو باشد، دامنه‌های مورد نظر دیگر را در این قسمت وارد کنید.
- **اجازه برای زیر دامنه‌های Wildcard :** اگر وبسایت شما قرار است در کنار دامنه اصلی برای مثال site.com تمام زیر دامنه‌های این آدرس را نیز دریافت کند و نمایش دهد، می‌توانید این گزینه را فعال کنید.

## ایجاد سایت برای [سرور کارگر](/servers/types#سرور-کارگر)

در [سرورهای کارگر](/servers/types#سرور-کارگر) ایجاد کردن سایت به این معنی نیست که سرور شما قرار است به درخواست‌‌های از طرف nginx پاسخ دهد، چون در این نوع سرورها هیچ درخواست nginx وجود ندارد، زمانی از سرور کارگر استفاده می‌کنیم که قصد دارید بخشی از پردازش سایت خود را جداسازی کنیم. برای مثال پیام‌های ربات تلگرام را در سرور خارج از ایران پردازش کنیم.

برای ایجاد سایت کارگر نیاز است وارد پنل سرور پچیم و بخش سایت‌ها شوید و بر روی دکمه **ایجاد سایت** کلیک کنید.

- **نوع برنامه:** در ابتدا باید نوع برنامه خود را مشخص کنید (برنامه‌های که در این لیست وجود دارند به گستردگی لیست برنامه‌های سرور اپلیکیشن و سرور وب نیستند و صرفا با انتخاب هر کدام از آن‌ها در پنل سایت ویژگی‌های مختلفی برای شما در دسترس قرار می‌گیرد.)
- **آدرس دامنه:** این آدرس دامنه قرار نیست به درخواست‌های کاربران پاسخگو باشد و صرفا یک اسم دایرکتوری خواهد بود.
- **ورژن PHP:** شما می‌توانید ورژن php که قصد دارید بر روی سایت شما اجرا شود را انتخاب کنید.
