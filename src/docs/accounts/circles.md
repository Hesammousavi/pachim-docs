---
title : "حلقه همکاران"
---

# حلقه‌های همکاران 


### جدول محتوا  

## بررسی اجمالی 

بخش حلقه‌ها در پچیم این اجازه را به شما می‌دهد که سرورهای خود را با دوستان و همکارهای خود به اشتراک بگذارید تا آن‌ها بتوانند بر روی سرور شما مدیریت داشته باشند. شما می‌توانید چندین حلقه همکاری در پنل خود ایجاد کنید و در هر حلقه سرور و افراد مختلف را اضافه کنید.

:::note{.warning}

::title[قابل دسترس تنها در پلن شرکتی]

ایجاد و مدیریت کردن حلقه‌ها تنها برای پلن شرکتی قابل دسترس است و اگر مایل به استفاده از آن هستید می‌توانید اشتراک شرکتی را تهیه کنید.

:::

## ایجاد حلقه‌ها 

برای ایجاد کردن حلقه‌ها می‌توانید از طریق بخش [حلقه‌ها در پنل پچیم](https://app.pachim.sh/circles)، حلقه خود را ایجاد کنید و برای اینکار تنها به یک نام نیاز خواهید داشت.

## مدیریت حلقه‌ها 

لیست حلقه‌های که قصد مدیریت کردن آن‌ها را دارید در جدول حلقه‌ها در پنل کاربری پچیم در دسترس شما قرار دارد. 

### ویرایش حلقه‌ها  

شما برای ویرایش یک حلقه تنها کافیست که بر روی دکمه ویرایش کلیک کنید و بعد از آن شما اجازه دارید:

- نام یک حلقه
- سرورهای مرتبط به یک حلقه

را مدیریت کنید. سرورهای مرتبط به یک حلقه توسط اعضای آن قابل مدیریت هستند اما اعضا قادر به حذف سرورها نخواهد بود.

### مدیریت اعضای حلقه‌ها 

برای مدیریت اعضای حلقه می‌توانید بر روی دکمه اعضا کلیک کنید.

اگر قصد دعوت کردن شخصی را دارید جدای از آنکه در پچیم عضو باشد یا خیر می‌توانید آدرس ایمیل شخص را وارد کنید و دعوت نامه را برای آن شخص ارسال کنید. دعوت نامه عضویت برای آن شخص ارسال خواهد شد و اگر شخص در پچیم حساب نداشته باشد ابتدا نیاز دارد حساب کاربری ایجاد کند و در مرحله بعد بر روی لینک ارسالی عضویت در حلقه کلیک کند تا کار عضویت در حلقه به شکل کامل انجام شود.

###  حذف حلقه‌ها 

در صورت اینکه تصمیم گرفتید یک حلقه را از لیست حلقه‌های خود حذف کنید با کلیک کردن بر روی دکمه حذف در لیست حلقه‌ها می‌توانید به سادگی حلقه مورد نظر را حذف کنید.

:::note{.warning}

::title[دسترسی‌های حلقه بعد از حذف]

بعد از حذف حلقه دسترسی به سرورهایی که در حلقه وجود داشت از اعضای حلقه گرفته می‌شود و دیگر قادر به مشاهده آن سرور نخواهند بود.

:::

## پذیرش دعوت نامه حلقه‌ها 

بعد از ارسال شدن دعوت نامه حلقه، کاربر مورد نظر، یک ایمیل حاوی لینک پذیرش دعوت نامه دریافت خواهد کرد.

شما به عنوان مدیر حلقه از طریق [پنل پچیم](https://app.pachim.sh/circles) می‌توانید وضعیت قبول یا عدم قبول یک دعوت نامه را مشاهده کنید یا در صورت اینکه از دعوت شخص مورد نظر پشیمان شدید می‌توانید بر روی دکمه لغو دعوت کلیک کنید تا شخص حتی با داشتن لینک دعوت نامه دیگر نتواند به حلقه شما بپیوندد.


## ترک کردن حلقه‌ها 

شما به عنوان یک عضو از حلقه می‌توانید هر زمان که خواستید از حلقه‌ای که در آن عضو هستید خارج شوید، تنها کافیست در لیست حلقه‌ها بر روی دکمه ترک حلقه کلیک کنید تا از حلقه مورد نظر خارج شوید.
