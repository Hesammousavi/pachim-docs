---
title : 'حساب کاربری شما در پچیم'
---

 # حساب کاربری شما در پچیم 

### جدول محتوا 

## اکانت کاربری 


### آپدیت کردن اطلاعات پروفایل 

شما می‌توانید نام، ایمیل و پسورد اکانت خود در پچیم را از طریق [تنظیمات پروفایل](https://app.pachim.sh/panel/user-profile/account) تغییر دهید.

### افزایش امنیت اکانت شما 

از آنجای که سرورهای مربوط به کسب و کار شما در پچیم قرار دارد حفظ امنیت‌ آن‌ها برای ما بسیار مهم است، از این رو قابلیت ورود دو مرحله‌ای را برای شما در دسترس قرار داده‌ایم تا امنیت پروفایل شما را افزایش دهیم که از طریق صفحه [تنظیمات پروفایل](https://app.pachim.sh/panel/user-profile/account) می‌توانید آن را کنترل کنید. برای فعال سازی احرازهویت دو مرحله‌ای از اپلیکیشن‌های مانند [Google Authenticator](https://support.google.com/accounts/answer/1066447) بر روی تلفن همراه خود می‌توانید استفاده کنید. 

زمانی که در پروفایل کاربری اقدام به فعال سازی 2FA می‌کنید، پچیم به شما موارد زیر را نمایش ‌می‌دهد: 

- یک QR Code (که نیاز از با اپلیکیشن‌های مورد نظر اسکن کنید)
- یک کد امنیتی (برای زمانی که قادر به اسکن کردن QR Code نیستید، می‌توانید از این کد برای فعال سازی استفاده کنید)
- چندین کد بازیابی

کدهای بازیابی را در مکانی امن ذخیره سازی کنید چون در زمانی که به هر دلیلی قادر به استفاده از احرازهویت دومرحله‌ای بر روی تلفن همراه خود نیستید با استفاده از یکی از این کدها می‌توانید وارد پنل خود شوید. **قویا پیشنهاد می‌کنیم که کدهای بازیابی را در جایی ذخیره کنید که تنها خودتان به آن دسترسی داشته باشید** و ترجیحا در همان ابزاری که اپلیکیشن 2FA را نصب کرده‌اید آن را ذخیره نکنید.

توجه کنید از هر کد بازیابی تنها یکبار می‌توانید استفاده کنید و همچنین هر زمانی که بخواهید از طریق پنل کاربری می‌توانید این کدها را مجددا بازتولید کنید.

اگر شما اپلکیشن 2FA را از دست دادید و کدهای بازیابی را هم گم کردید نیاز است به آدرس ایمیل **info@pachim.sh** درخواست ریست کردن احرازهویت دو مرحله‌ای خود را ارسال کنید. البته این کار زمان بر خواهد بود و نیاز به تایید هویت شما دارد.

:::note{.tip}

::title[استفاده از 2FA]

ما پیشنهاد می‌کنیم برای فعال سازی احرازهویت دو مرحله ای از [Google Authenticator](https://support.google.com/accounts/answer/1066447) بر روی تلفن همراه خود استفاده کنید.

:::
### مدیریت کردن افراد وارد شده در حساب شما 

برای افزایش امنیت اکانت شما، ما بخشی برای بررسی افراد وارد شده به اکانت شما را آماده کردیم تا بتوانید ابزارهای که با اکانت شما وارد پچیم شده‌اند را کنترل و در صورت نیاز حذف کنید. این ویژگی می‌تواند بسیار کاربردی باشد چون در صورت اینکه از سیستم کامپیوتری دیگران استفاده می‌کنید و فراموش کرده‌اید که بعد از استفاده از حساب خود خارج شوید، سریعا می‌توانید با این ویژگی این مشکل را حل کنید.

برای دسترسی به این بخش می‌توانید وارد صفحه [تنظیمات پروفایل](https://app.pachim.sh/panel/user-profile/account) در پچیم شوید. 

### به اشتراک گذاری سرورهای شما 

اگر شما قصد دارید سرور مورد نظر خود را با دوستان و توسعه دهندگان دیگر به اشتراک بگذارید، می‌توانید از قابلیت [حلقه](https://app.pachim.sh/circles) استفاده کنید.


## اشتراک ویژه

### خرید اشتراک ویژه 

شما برای استفاده از امکانات پچیم نیاز دارید که اشتراک ویژه تهیه کنید و با استفاده از هر کارت بانکی متصل به نظام بانکی کشور می‌توانید این کار را انجام دهید. در صورت اینکه امکان خرید از کارت‌ها شتاب را ندارید می‌توانید یک ایمیل به **info@pachim.sh** ارسال کنید تا جزئیات راه‌های دیگر پرداخت (همچون پرداخت با ارز دیجیتال) برای شما ارسال شود.

### تغییر اشتراک ویژه 

شما هر زمان که بخواهید می‌توانید پلن اشتراک خود را بخش [اشتراک حساب](https://app.pachim.com/panel/user-profile/billing) در پچیم تغییر دهید البته توجه کنید اگر محدودیت‌های اشتراک فعلی شما از پلن‌های قبلی بیشتر باشد شما نمی‌توانید اشتراک ویژه خود را کاهش دهید و تنها می‌توانید به پلن‌ها بالاتر ارتقاء دهید.

### لغو اشتراک ویژه 

لغو اشتراک ویژه به شکل یک امکان از طریق پنل کاربری امکان پذیر نیست، اما از طریق ارسال ایمیل به آدرس info@pachim.sh می‌توانید در خواست لغو اشتراک ویژه خود را برای ما ارسال کنید و دقت کنید که شما تنها در ۲۴ ساعت ابتدایی خرید اکانت ویژه خود چنین کاری می‌توانید انجام دهید و در صورت اینکه بیشتر از ۲۴ ساعت از خرید اشتراک ویژه شما بگذرد امکان لغو وجود نخواهد داشت.
