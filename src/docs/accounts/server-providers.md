---
title : "ارائه دهنده‌های سرور"
---

# ارائه دهنده‌های سرور


### جدول محتوا

## بررسی اجمالی

در کنار اینکه پچیم این اجازه را به شما می‌دهد که از هر جای که خواستید سرور تهیه کنید و آن را با پچیم راه‌اندازی کنید این امکان را برای‌تان فراهم کرده تا از طریق ارائه دهنده‌هایی که با پچیم همکاری می‌کنند به سادگی از پنل پچیم سرور ایجاد کنید، این موضوع می‌تواند کار شما برای راه‌اندازی سرورهای مختلف را بسیار ساده کند.

## ارائه دهندگانی که در پچیم پشتیبانی می‌شوند

در حال حاضر پچیم از ارائه دهندگان زیر، در پنل خود پشتیبانی‌ می‌کند که در آینده به این لیست موارد بیشتری اضافه خواهد شد تا شما بتوانید از طریق خود پنل پچیم ساده‌تر سرورهای مورد نظر خود را ایجاد کنید.

- دیتاسنتر Hetzner
- ابرآروان

:::note{.warning}

::title[هیچ الزامی برای استفاده از ارائه دهندهای پیشنهادی پچیم نیست]

شما از هر جای که مایل باشید می‌توانید سرورهای خود را تهیه کنید و در پچیم هیچ اجباری برای استفاده از ارائه دهنده‌های پیش فرض نیست، این امکان تنها برای راحتی بیشتر شما در تهیه سرورها در اختیارتان قرار گرفته است.

:::

### اضافه کردن ارائه دهنده سرور

با ورود به بخش [ارائه دهنده‌های سرور](https://app.pachim.sh/profile/server-providers) از تنظیمات حساب کاربری شما می‌توانید به سادگی با کلیک بر روی گزینه ارائه دهنده سرور جدید، ارائه دهنده مورد نظر خود را اضافه کنید.

بعد از کلیک بر روی این گزینه ابتدا باید نوع ارائه دهنده را مشخص کنید و در قدم بعدی اطلاعات درخواستی برای اتصال به ارائه دهنده را در فیلد‌های مورد نظر وارد کنید، در صورتی که اطلاعات درست باشد با کلیک بر روی گزینه اضافه کردن، ارائه دهنده مورد نظرتان به پچیم اضافه خواهد شد.


### روش اتصال به Hetzner

دقت کنید که هیچ  API Key سراسری برای Hetzner وجود ندارند و اگر مایل هستید که پچیم را به هتزنر متصل کنید در ابتدا بعد از ورود به هتزنر باید یک پروژه بسازید یا وارد پروژه مورد نظر شوید.

 بعد از ورود به پروژه‌ای که قصد دارید برای آن سرور ایجاد کنید مانند تصویر زیر ابتدا بر روی گزینه Security کلیک کنید، وارد قسمت API tokens شوید و بر روی گزینه Generate API Token کلیک کنید. **در صفحه‌ای که برایتان باز می‌شود تنها نکته‌ای که باید به آن دقت کنید قرار دادن Permission بر روی Read & Write است** بعد از آن بر روی گزینه ایحاد بزنید تا کلید برای شما ساخته می‌شود و کلید ایجاد شده را در قسمت API Key پچیم وارد کنید.

![راهنمای تصویری](/img/hetzner-api-token.png)

### روش اتصال به ابرآروان

برای ایجاد API KEY در ابرآروان ابتدا وارد پنل کاربری آوران شوید. مانند تصویر زیر بروی آیکون توسعه‌دهنده‌ها کلیک کنید یا ابتدا وارد تنظیمات شوید و بعد وارد قسمت ماشین یوزر شوید بر روی دکمه "ماشین یوزر جدید" کلیک کنید و اطلاعات خواسته شده را وارد کنید بعد از وارد کردن و ایجاد کلید می‌توانید این کلید را در پچیم وارد کنید در صورتی که درست باشد در پچیم ثبت خواهد شد.

به همین سادگی می‌توانید پچیم را به آروان متصل کنید.

![راهنمای تصویری](/img/arvan-api-key.png)
